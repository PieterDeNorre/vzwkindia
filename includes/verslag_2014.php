<h1>Reisverslag Kindia november 2014</h1>

<div class="intro-verslag"><p class="verslag-intro"><b>Deelnemers:</b><br>Th&eacute;r&egrave;se Dedeyne, Jean-Marie Vandendriessche, Marnic Desmet, Geert Voet &amp; Kathleen Vansteenkiste, Marijke Paelinck, Claire Seynave, Annie Callez</p></div>


<div id="accordion">

<div class="accordionButton" class="on"><h2>Zaterdag 25 oktober</h2></div>
<div id="verslag2013" class="accordionContent">
	<p>Afspraak in het station van Kortrijk, wegens stakingen bij de NMBS vroeg vertrek met de trein om 6u15 naar Zaventem.
	<p><b>Quatar Airways  vlucht QR196</b><br>
	Brussel naar Doha :<br>
	vertrek 11u15<br>
	aankomst 18u25<br>
	vliegtijd 6u10</p>
	<p>Tussentijd 0u50</p>
	<p><b>Quatar Airways vlucht QR546</b><br>
	Doha naar Kolkata:<br>
	vertrek 19u15<br>
	Aankomst 02u40 (+1dag)<br>
	vliegtijd 4u55</p>
</div>

<div class="accordionButton"><h2>Zondag 26 oktober</h2></div>
<div id="verslag2013" class="accordionContent">
	<p>Op de Internationale Luchthaven van Kolkata worden we enthousiast opgewacht door Fr Mathew George en Fr George Madathett.</p>
	<p>In het provinciaal huis worden we verwelkomd door F. UP Sesbatian, een goede vriend van vroeger in Bongaon en Saraswatipur.</p>
	<p>Na een paar uurtjes slapen om 8u30 ontbijt.</p>
	<p>Om 9u30 vertrek naar Bandel om de familie van Mitta te bezoeken. Haar broer heeft hart problemen. Wij ontmoeten haar ouders, andere familieleden en kennissen maar haar broer was gehospitaliseerd. Hij zou spoedig een operatie ondergaan, de dokters wachten de uitslag van het bloed af.</p>
	<p>Na een &frac12; uur vertrekken we naar Don Bosco Bandel voor de lunch.</p>
	<p>Na een rustpauze vertrekken we naar Kolkata. We mogen van geluk spreken dat er geen blokkagen zijn op de weg door het lichtfeest &ldquo;DIWALI&rdquo;.</p>
	<p>Hoewel de trein naar Rourkela pas om 9u30 vertrekt gaan we toch vroeger naar het station van Howrah, dit om niet opgehouden te worden door het verkeer en de religieuze processies als gevolg van het Hindi feest van Kali Puja en Diwali waarna de beelden naar de rivieren worden gebracht.</p>
	<p>We eten lekkere croque-monsieur op het perron. Jean-Marie en Marnic maken een vechtpartij mee (van op afstand). Een arme man wil met een haak een baal met rijst open snijden die op een voorbij rijdende kar ligt maar wordt opgemerkt. De arme sukkel moet lopen voor zijn leven of hij wordt zelf open gereten.</p>
</div>

<div class="accordionButton"><h2>Maandag 27 oktober</h2></div>
<div id="verslag2013" class="accordionContent">
	<p>Wij komen een &frac12; uur vroeger aan in Rourkela. F.Anand wacht ons op met 2 voertuigen.</p>
	<p>We komen veilig en wel aan bij Don Bosco Kuarmunda.</p>
	<p>De dag start met een cultureel programma verzorgd door de kinderen van Don Bosco.</p>
	<p>1800 meisjes en jongens staan ons op te wachten in twee lange rijen. Bij het schoolgebouw krijgen we een kort programma. Nadien bezoeken we al de hogere klassen. Van klas I tot klas V zijn er staatsexamens. Klas 8,9,10 heeft 104 jongens en meisjes in elke klas terwijl klas 6 en 7 slechts 97.</p>
	<p>De uitslag van de examens is goed.</p>
	<p>Alle leerlingen zien er gezond en gelukkig uit, ze zijn fier deel uit de maken van de Don Bosco school.</p>
	<p>In de namiddag bezoeken we de technische school. Na een kort programma gaan we naar alle afdelingen. Er zijn ongeveer 240 jongens en meisjes. In beide scholen krijgen de studenten een pakket met zoete snacks aangeboden door KINDIA.</p>
	<p>Het mooiste moment van de dag was een cultureel avondprogramma door de jongens en meisjes van het internaat. Na het programma dansen we allen samen met de kinderen. Nadien wordt een avondmaal aangeboden door KINDIA aan de jongens en de meisjes van de twee internaten.</p>
</div>


<div class="accordionButton"><h2>Dinsdag 28 oktober</h2></div>
<div id="verslag2013" class="accordionContent">
	<p>De dag start met de H.Mis in het teken van mijn verjaardag.</p>
	<p>Om 9u30 vertrekken we met twee wagens naar de Rathakhandi school. De kinderen verwelkomen ons met een tribal (lokale) dans die ons brengt naar de school waar we een kort welkomstprogramma krijgen.</p>
	<p>We worden verwelkomt op de wijze van de tribal traditie door het wassen van onze handen en de mooie bloemenkrans om onze hals. Nadien bezoeken we de klaslokalen.</p>
	<p>Wij zijn blij dat klas 1,2,3 voorzien zijn van banken en voor klas 4,5 banken met desk.</p>
	<p>We bemerken ook dat het gebouw hersteld is en dat er een nieuw verflaag werd aangebracht.</p>
	<p>We wijzen de kinderen er op om de school proper en netjes te houden.</p>
	<p>Na de lunch in Don Bosco vertrekken we naar de Dumkishria School.</p>
	<p>De kinderen staan aan de schoolpoort samen met een aantal moeders en vroegere leerlingen om ons te verwelkomen. Het programma is kort omdat de examens bezig zijn.</p>
	<p>De kinderen en het personeel krijgen een pakket met zoete snacksaangeboden door KINDIA waar ze heel blij mee zijn.</p>
	<p>Op de terugweg naar Don Bosco brengen we een kort bezoek aan het &ldquo;Holy Cross&rdquo; klooster en drinken thee met de zusters. Er was een heerlijke taart in de vorm van een hart gebakken door de zusters voor mijn verjaardag.</p>
	<p>Er zijn 350 meisjes in het internaat. Ze studeren aan de Don Bosco School en het VTI.</p>
	<p>De dag eindigt met mijn verjaardagdiner samen met de paters en de zusters. <b>De champagne viel wel tegen&hellip;. echt fruitsap had beter geweest. Die paters daarentegen amai&hellip;. we kunnen er nog van leren.</b></p>
	<p><b>Al bij al, er waren kosten nog moeite gespaard, spijs en drank, lekkere taart, happy birthday-song, en de poerfisters hangen waarschijnlijk nog tussen de schroeven van de ventilator.</b></p>
</div>

<div class="accordionButton"><h2>Woensdag 29 oktober</h2></div>
<div id="verslag2013" class="accordionContent">
	<p>Vroeg uit de veren, geen H. mis, om rond 8u te vertrekken naar Ranchi.</p>
	<p>Door de erbarmelijk staat van de baan arriveren de twee wagens met F. Hilarius en een vriend van Kindia F. Jyotish slechts rond 10u30.</p>
	<p>We vertrekken naar Ranchi met drie wagens. Don Bosco Kuarmunda was zo vriendelijk om hun eigen wagen ter beschikking te stellen om onze trip comfortabeler te maken.</p>
	<p>Onderweg nemen we een lunchpauze in Don Bosco Kolebira.</p>
	<p>Kolebira is een nieuw centrum van Don Bosco maar juist nu verblijven ze in een huurhuis.</p>
	<p>Het land is destijds aangekocht door F. George Madathett wanneer hij in Kuarmunda was.</p>
	<p>Nu tracht Don Bosco een nieuw center te plaatsen met een school, een internaat en andere activiteiten voor de arme tribal kinderen in de omgeving.</p>
	<p>Bij het binnenrijden van de stad Ranchi, hoofdstad van de nieuwe staat Jharkhand, hebben we het geluk een stoet van de &ldquo;Chhath Puja&rdquo; te zien. Dit is een rituele aanbidding door en voor vrouwen.</p>
	<p>Terwijl ze bij zonsopgang in het water staan met een brandende lamp, gedurende twee uren, moeten ze bidden tot de godin. De mannen dragen verschillende soorten fruit in manden op hun hoofd en brengen die naar de Puja plaats. Op zo een dag kost het fruit 100x meer dan op een normale dag. Een vb. 1 doz bananen kost normaal 10 tot 15 Rs. en vandaag 100 Rs.</p>
	<p>De banaan is het belangrijkste fruit voor deze Puja.</p>
	<p>Bij Don Bosco Kokar, Ranchi worden we verwelkomd door F. VP Jose en de studenten van het internaat. Er is een technische school met 2502 leerlingen, een Engelse Middelbare school van KG tot klas X, en nacht coaching klassen voor de arme kinderen in de buurt en in Garigaan op 5 km afstand een kleine school met 600 arme kinderen. F. Jyotisch is het hoofd van de Engelse Middelbare school.</p>
	<p>Bij aankomst krijgen we een klein verwelkomingprogramma met tribal dansen samen met de kinderen van de nacht coaching klassen. Het was een lieve lust om de arme kinderen te zien dansen met een glimlach op het gezicht.</p>
	<p>Nadien krijgen we een welkomstdiner samen met de Fathers in Don Bosco Kokar.</p>
</div>

<div class="accordionButton"><h2>Donderdag 30 oktober</h2></div>
<div id="verslag2013" class="accordionContent">
	<p>Om 5u &#8217;s morgens was er overal muziek, vuurwerk en religieus gezang. Niet om ons wakker te maken,  maar dit is het gevolg van het voorbije Chhath puja feest. Bij zonsopgang aanbidden onze Hindoe vrienden de zon om de zegen te vragen aan God voor de vruchtbaarheid van de vrouwen.</p>
	<p>Om 7u H.mis, ontbijt om 7u30.</p>
	<p>Na het ontbijt vertrek naar de Engelse Middelbare school.</p>
	<p>We worden opgewacht door 1600 jongens en meisjes samen met het personeel van de school.</p>
	<p>F. Hilarius de rector van de Don Bosco Gemeenschap ontvangt ons. F. George Madathett licht hen in wat de missie van KINDIA betreft.</p>
	<p>We krijgen een korte rondleiding en gaan door naar Garigauon waar F. Bushan samen met het personeel en 650 jongens en meisjes ons opwachten.</p>
	<p>Na de tribal ontvangst krijgen we drie lokale dansen. De mooiste waren van klas 1 en 2. Nadien hebben we hun mondjes gezoet met wat lekkers.</p>
	<p>Na een volledige rondleiding lunch bij Don Bosco Kokar.</p>
	<p><b>Claire verwart het Engels met het Duits en roept volmondig &ldquo;auf wiedersehen&rdquo;.</b></p>
	<p>Dan naar het station.</p>
	<p><b>Op de trein vindt Marnic de lokale bevolking toch zo lief hij zwaait dan ook met enthousiasme terug naar de persoon die&hellip;. ja, de ramen van de trein aan het poetsen was.</b></p>
	<p>De trein verlaat Ranchi om 2:00pm en komt aan om 9:00pm in Howrah.</p>
	<p>In het Provinciaal huis ontmoeten we met vreugde Kathleen, Geert en Marijke. We nemen samen het avondeten en gaan rond 10u30 naar bed.</p>
	<p>Don Bosco Kokar: Zorgt vooral voor de opvoeding van de lokale kinderen. Een technische school met 2502 leerlingen, een Engelse Midden school met 1600 leerlingen. Internaat voor 120 kinderen en de Hindi Midden School in Garigauon met 650 leerlingen. Allen gemengde instituten voor jongens en meisjes.</p>
	<p>Dit centrum is opgestart in 1986 door een Italiaanse Fr Guido Coolussi. Fr Hilarius is de rector. Fr Jytoish de vice-rector en hoofd van de Engelse Midden school. Fr Bushan is hoofd van de Hindi Midden School, Fr Tom is hoofd van het VTI en Fr Jose is de administratief beheerder. </p>
</div>

<div class="accordionButton"><h2>Vrijdag 31 oktober</h2></div>
<div id="verslag2013" class="accordionContent">
	<p>Om 9u vertrek naar Shishu Bhavan bij de zusters van Moeder Theresa. 
	We ontmoeten de 2 kinderen die geadopteerd zijn door Belgische ouders maar die nog steeds op de nodige documenten wachten. Nadien vertrek naar de New Market bij Jeet. Na het winkelen hebben we een lekkere lunch bij &lsquo;Jimmy&#8217;s Kitchen&rdquo;. Terug in het Provinciaal huis om 14u. Om 15u30 vertrek naar Don Bosco Krishnagar in twee wagens. <b>We hadden veel lol met onze chauffeur, hij vroeg zich af &ldquo;what do you do to my bottom&rdquo;  &hellip; hilariteit alom, ik vond namelijk de opening van de gordel niet en de rest kunnen jullie wel raden zeker&hellip;</b></p>
</div>

<div class="accordionButton"><h2>Zaterdag 1 november</h2></div>
<div id="verslag2013" class="accordionContent">
	<p>Om 6u worden we gewekt door de &ldquo;oorverdovende&rdquo; bel van het internaat, v&eacute;&eacute;&eacute;&eacute;l <b>te vroeg voor ons</b>.</p>
	<p><b>Wacht maar :-/</b></p>
	<p>Om 9u45 hebben we twee inhuldigingen; de eerste is de uitbreiding van de basisschool. Na de opening krijgen we een korte verwelkoming met zang en dans. Daarna de inhuldiging van de nieuwe drinkbare watervoorziening. Iedereen is blij dat de kinderen nu 24/24u natuurlijk koel drinkbaar water hebben. Hierna krijgt ieder kind een pakket met vijf verschillende Indische sweeties.</p>
	<p>Don Bosco Krishnagar: een basisschool van KG tot klas IV 600 leerlingen, een hoge school van klas V tot X met 1600 leerlingen en een hoger secundaire school met 240 leerlingen.</p>
	<p>De technische afdeling met 253 ITI niet formele leerlingen. Het Don Bosco junior internaat telt 120 kinderen en Don Bosco senior telt 216 studenten.</p>
	<p>De rector - Fr KT Thomas, Hoofdmeester - Fr Joy, VTI Fr Mani, Internaat Fr Dennis. Twee oudere Frs: Fr KA Thomas en Fr AJ Sebatian. Fr AJ Sebastian brengt de groeten over aan Bisschop Luc Van Luve in Belgi&euml;.</p>
	<p>In de vooravond danken de kinderen Kindia voor alle steun en geven ons een kort muzikaal programma. Nadien is er een vrij dansmoment en de Kindia groep toont ook haar kunsten.</p>
	<p>Na de dans krijgen de kinderen een lekker diner. Kindia heeft pannenkoeken gebakken voor alle kinderen. <b>Een schitterend idee van Marijke.</b></p>
	<p>Wij nuttigen het avondmaal samen met de Frs van Don Bosco Krishnagar.</p>
	<p><b>Alvorens naar bed te gaan hebben we nog een lastige job te doen h&eacute; Marijke &amp; Marnic. Het was niet  evident om zo een zware klepel vast te plakken met tape. We waren voor &eacute;&eacute;n moment zoals dieven in de nacht. Pfffff veel heeft het niet geholpen het was amper vijf minuten later&hellip;</b></p>
</div>

<div class="accordionButton"><h2>Zondag 2 november</h2></div>
<div id="verslag2013" class="accordionContent">
	<p>Na het ontbijt bezoeken we kort de boerderij van Don Bosco Krishnagar.<br>
	<p>Om 10u vertrek naar Bongaon. Fr Paul en een groot aantal kinderen verwelkomen ons.</p>
	<p>Na een kort programma, de lunch en een rustpauze vertrekken we rond 16u naar het kerkhof voor de ode aan de overledenen (met bloemen, kaarsen enz.). Heel innemende, pakkende taferelen.</p>
	<p>We doen ook een huisbezoek van twee sponsorkinderen. Nadien bezoek aan de Banyan Tree.</p>
</div>

<div class="accordionButton"><h2>Maandag 3 november</h2></div>
<div id="verslag2013" class="accordionContent">
	<p>De dag begint met een mooi cultureel programma van de schoolkinderen.<p>
	<p>Gedurende 4 uren nemen we foto&#8217;s van onze sponsorkinderen in Bongoan en delen geschenken uit.</p>
	<p>Na de lunch vertrekken we om 15u naar de grens waar we getuige zijn van het ceremoniële afhalen van de vlaggen van India en Bangladesh door de grenswacht. We worden als VIP&#8217;s behandeld. We krijgen stoelen ter beschikking en de hoofd commandant verwelkomt ons.</p>
	<p>Het was een prachtig en zinvol gebeuren. Het gebeuren toont aan hoe broederlijk en begripvol beide landen zijn voor elkaar. Er waren gasten van beide landen elk aan ieders zijde in het niemandsland. Na de ceremonie krijgen we de kans om enkele foto&#8217;s te nemen samen met de Indische grenswacht.</p>
	<p>Bij de terugkeer gaan we nog een paar inkopen doen in Bongaon voor onze sponsorkinderen.</p>
	<p><b>Kindia sponsort tevens voor een nieuwe goederenfiets, de oude is namelijk volledig verroest en heeft zelfs geen zadel meer.</b></p>
</div>

<div class="accordionButton"><h2>Dinsdag 4 november</h2></div>
<div id="verslag2013" class="accordionContent">
	<p>Na het ontbijt naar Monigram. We bezoeken het polyvalent gebouw verwezenlijkt met de hulp van Kindia en ook bezoek ten huize van drie sponsorkinderen.</p>
	<p>Na de lunch bezoeken we nog een sponsorkind maar het was naar zijn/haar oom.</p>
	<p>Tea-time bij de zusters.</p>
	<p>Om 19u geven de kinderen een kort programma, ze krijgen  een diner aangeboden door Kindia.</p>
	<p><b>Marijke en Claire hadden ook nog Bombay Toasten (klakkaards) gemaakt voor al de kinderen.</b></p>
	<p><b>Jean-Marie herinnert de kinderen er aan dat Bongoan het eerste centrum was dat Kindia bezocht 12 jaar geleden. Zo ontstond het eerste sponsorschap. Hier startte Kindia de projecten.</b></p>
</div>

<div class="accordionButton"><h2>Woensdag 5 november</h2></div>
<div id="verslag2013" class="accordionContent">
	<p>Daar we Bongaon verlaten om 9u komen we vroeg aan in Don Bosco Kalyani Ashalyam.</p>
	<p>Na de verwelkoming geven wij de kinderen snoep, potloden en pennen.</p>
	<p>We nemen foto&#8217;s van de sponsorkinderen. Er waren er maar twee te kort. E&eacute;n van Ranaghat en &eacute;&eacute;n van Kolkata. De zusters waren te laat gebriefd om de kinderen op tijd in Ashalyam te krijgen. Ze verblijven op internaat en gaan naar de Middelbare School.</p>
	<p>We wachten nog op &eacute;&eacute;n sponsorkind en vertrekken om 15u naar Kolkata.</p>
	<p>De dag is vlug voorbij en we nemen een betere weg naar Dum Dum.</p>
	<p>Tijdens het avondeten ontmoeten we de nieuwe Provinciaal van Kolkata, Fr Nirmol Gomes sdb.</p>
	<p>Na het avondeten hebben Th&eacute;r&egrave;se, Jean-Marie en Fr George een langer onderhoud met hem.</p>
</div>

<div class="accordionButton"><h2>Donderdag 6 november</h2></div>
<div id="verslag2013" class="accordionContent">
	<p>Vertrek om 9u met twee wagens naar Don Bosco Main Ashalayam.</p>
	<p>De kinderen verwelkomen ons en dan starten we met de foto-sessie.</p>
	<p>Alle sponsorkinderen zijn aanwezig.</p>
	<p>De geschenken die de sponsorouders meegaven worden aan de respectievelijke kinderen overhandigd en allen krijgen ook nog een Kindia T-shirt en balpennen.</p>
	<p>Na een kort bezoek aan de bakkerij en de schrijnwerkerij vertrekken we naar het Provinciaal huis om 11u30.</p>
	<p>Na de lunch hebben Jean-Marie en Th&eacute;r&egrave;se nog een onderhoud met Fr Nirmol Gomes.</p>
	<p>Om 15u brengt de groep een bezoek aan de sloppenwijk in de buurt.</p>
	<p>Na het avondeten vertrek naar Sealdah station voor de Darjeeling Mail naar Siliguri.</p>
</div>

<div class="accordionButton"><h2>Vrijdag 7 november  </h2></div>
<div id="verslag2013" class="accordionContent">
	<p>Fr Mathew George wacht ons op aan het station. We komen aan om 8u55, de trein is 30 minuten te laat. We worden opgepikt in Nazareth Bhavan maar hebben alle maaltijden in het Salesian College Campus Siliguri.</p>
	<p>Na de lunch vertrek naar Jesu Ashrem. Na een korte verwelkoming bezoeken we de nieuwe lepra-vleugel met de naam St. Damiaan Memorial. We zijn onder de indruk van de netheid en de klinische noodzaken van dit hospitaal. Een deel van het oude gebouw is behouden voor de zorg van de ergste gevallen. Na een maand gaan ze naar de nieuwe afdeling voor betere medicatie.</p>
	<p>De HIV afdeling is gesloten vermits de staat geen steun meer geeft.</p>
	<p>De staat wilt dat de zieken naar de staatshospitalen gaan om medicatie en verzorging.</p>
	<p>Deze vleugel is nu herschilderd en wordt de tuberculose-vleugel. De vroegere tuberculose-vleugel wordt afgebroken.</p>
	<p>Nadien bezoeken we de hoofdafdeling die ook volledig gerenoveerd is met granieten vloeren en betegelde muren. Op het eerste verdiep van dezelfde vleugel bevindt zich de Algemene Verplegersopleiding.</p>
	<p>Na het bezoek van alle afdelingen ontmoeten we terug de directeur en sommigen van ons sponsoren een bed voor een kind in het hospitaal. Dit jaar is het 25,000 RS per bed. In totaal zijn er drie bedden gesponsord door Kindia.</p>
	<p>Terug in Don Bosco en na enige verfrissing trekt de ganse groep naar Silliguri om nog inkopen te doen voor de sponsorkinderen.</p>
</div>


<div class="accordionButton"><h2>Zaterdag 8 november</h2></div>
<div id="verslag2013" class="accordionContent">
	<p>Uitstap naar de Easter Boarder - Buthan. Tijdens de rit prachtige uitzichten, we rijden door het grootste woud van India met het meeste aantal olifanten en apen. <b>Dringende sanitaire stop voor Th&egrave;rese en Marijke eerst den dieperik in en dan klauteren en klimmen&hellip;.</b></p>
	<p>Onderweg bezoeken we een rubberplantage.</p>
	<p>Het eindpunt is juist op de grens van Buthan waar we een hydraulische elektriciteitscentrale met stuwdam bezoeken. We lunchen in het Singlare Hotel, dan terug naar Don Bosco.</p>
</div>

<div class="accordionButton"><h2>Zondag 9 november</h2></div>
<div id="verslag2013" class="accordionContent">
	<p>De belangrijkste dag voor Kindia, het bezoek aan Saraswatipur. Bij het binnenkomen van het dorp worden we opgewacht door lange rijen dorpelingen met hun lokale trommels en gekleurde parasols. We worden traditioneel begroet door het wassen van de handen, het aanbrengen van de tigga op het voorhoofd en de bloemenkrans. We worden begeleid met tromgeroffel en lokale dans tot aan de gemeenschappelijke zaal en de kindercr&egrave;che. De kinderen in de cr&egrave;che krijgen snoepjes en nieuw speelgoed. De kinderen geven een kort programma en overhandigen ons uit dank een pak the.</p>
	<p>Kindia trakteert alle kinderen en dorpelingen met een maaltijd, in totaal 450.</p>
	<p>Ze krijgen rijst, dall, kip, banaan, cake en Indisch gebak.</p>
	<p>Nadien ontmoeten we het meisjes Rugby Team van Saraswatipur. Zij behaalden de titel van de Nationale Rugby in Nagpur. Vier van de speelsters zijn uitverkozen voor het Nationaal Rugby Team van India te vertegenwoordigen tijdens het Aziatisch Rugby Tornooi.</p>
	<p>Na het afscheid bezoeken we nog de lokale dorpsmarkt.</p>
	<p>Om 18u verlaten we Don Bosco naar het NJP station voor de Darjeeling mail naar Kolkata.</p>
</div>

<div class="accordionButton"><h2>Maandag 10 november</h2></div>
<div id="verslag2013" class="accordionContent">
	<p>De volgende morgen bereiken we Kolkata rond 8u30.</p>
	<p>Na het ontbijt gaan we naar de New Market voor de laatste aankopen.</p>
	<p><b>Marnic en Jean-Marie laten hun baard vertroetelen bij een lokale barbier, een heel ritueel en tevens een echte belevenis, dit voor nog geen &frac12; &euro;!</b></p>
	<p>Om 20u hebben we het laatste avondmaal met al de Frs van Don Bosco Provinciaal Huis. Fr Nirmol Gomes, de nieuwe Principaal was ook van de partij. Het diner was een traktaat van Kindia.</p>
</div>

<div class="accordionButton"><h2>Dinsdag 11 november</h2></div>
<div id="verslag2013" class="accordionContent">
	<p>Om 9u30 vertrek naar de Luchthaven richting Kathmandu.</p>
	<p>Voor het opstijgen word ik gepolst of ik de nooddeur wil openmaken bij neerstorting van het vliegtuig, geen wonder dat ik zo comfortabel zat, ik kon de beentjes goed strekken. Enfin ik akkoord, goed geluisterd wat ik moest doen in geval van&hellip; <b>of ik samen met de deur ging jumpen dat heb ik gelukkig niet moeten bewijzen.</b></p>
	<p>Door het heldere weer kunnen we tijdens de vlucht het mooie gebergte de Himalaya, de Mount Everest en de Kanjuchuga aanschouwen. Een lust voor het oog.</p>
	<p>Fr Jijo en Fr Tom van Don Bosco Thecho wachten ons op. In de aankomsthall ontmoeten we drie Italiaanse Duitsers die ook naar Don Bosco Thecho gaan. We helpen hen, &eacute;&eacute;n iemand is zijn bagage kwijt. We waren dus met twaalf.</p>
	<p>Bij het diner worden we verwelkomt door de rector Fr Suman en Fr Jijo de direkteur van Don Bosco Thecho.</p>
</div>

<div class="accordionButton"><h2>Woensdag 12 november</h2></div>
<div id="verslag2013" class="accordionContent">
	<p>Vandaag bezoeken we de tempel-heuvel in Nepal, met de oudste hindoe tempels en een boeddhistische Stupa. De legende vertelt dat lang geleden een Tibetaanse monnik deze heuvel ontdekte en bovenaan aanschouwde hij een meer omgeven door heuvels. Hij keerde terug naar Tibet en bracht een aantal monniken mee, maakte een bres in de heuvel en liet zo al het water doorvloeien. Toen ontstond in de vallei de grote stad Kathmandu. In feite is er is dus maar &eacute;&eacute;n uitweg voor het water.</p>
	<p>Het is een plaats vol met kleine hindoe tempels, kleine boeddha beelden, de belangrijkste hindoe tempel en de boeddhistische Stupa. Nergens ter wereld vindt men zo een combinatie. De Stupa maakt deel uit van het UNESCO werelderfgoed.</p>
	<p>De ganse heuvel is bevolkt door apen. Deze storen de bezoekers niet en worden gevoed door de passanten. Er zijn veel winkeltjes met Tibetaanse kunst en Tibetaanse muziek.</p>
	<p>Vandaar gaan we naar de grootste Stupa in Kathmandu. Er zijn veel Tibetaanse kunst shops en Tibetaanse muziek.</p>
	<p>Nadien lunch en om 17u terug naar Don Bosco Thecho waar de schoolkinderen ons verwelkomen met een kort maar mooi programma.</p>
</div>

<div class="accordionButton"><h2>Donderdag 13 november </h2></div>
<div id="verslag2013" class="accordionContent">
	<p><b>Er was er een lichte aardbeving rond 7u.</b></p>
	<p>Vertrek om 9u naar een panoramisch zicht.</p>
	<p><b>Marijke is een beetje wagenziek.</b> Het is een lange rit van 2u30. Onderweg vroegen we ons af of we de bergen zouden zien want in Thecho was de lucht niet zo zuiver. Tijdens de rit doorkruisen we lieftallige charmante bergdorpjes. Maar bij aankomst in Nagarakot  zien we klaar en duidelijk de wonderbaarlijke Himalaya in al haar glorie vlak voor ons. We gaan naar het beste gezichtspunt in Nagarakot, 1925m boven de zeespiegel. Spijtig genoeg konden we door de wolken de Kanjunchunga en de Everest niet duidelijk zien. We wachten nog twee uren maar het mocht niet baten. Toch zijn we zeer tevreden met het panorama.</p>
</div>

<div class="accordionButton"><h2>Vrijdag 14 november</h2></div>
<div id="verslag2013" class="accordionContent">
	<p>Kathmandu Valley had in de 15e eeuw drie kleine Koninkrijken: Bhakatpur, Patton en Kathmandu.</p>
	<p>In de 16e eeuw verovert het Koninkrijk Kathmandu de andere twee Koninkrijken in de vallei en ook andere kleine Koninkrijken buiten de vallei; zo ontstaat het Verenigd Koninkrijk Nepal.</p>
	<p>Na het ontbijt gaan we naar het Bhakatpur Paleis. Wij gaan niet binnen vanwege de hoge ingangsprijs maar zien het paleis en de tempels langs de buitenkant en hebben zo een mooier zicht op de stad.</p>
	<p>Na een rit van 45min. bereiken we het volgende Koninkrijk Patton waar we de oude paleizen zien, nu een museum, verschillende tempels, de marktplaats juist naast en voor het belangrijkste paleisgebouw.</p>
	<p>Na een rit van 30min. zijn we aan het belangrijkste paleis. Hier bezoeken we eerst het huis van de Meisjesgodin. De drie Koninkrijken kiezen een klein meisje uit tot godin. Ze krijgt een huis en wordt verzorgd door het volk. Iedere dag toont ze zich aan het volk via een klein raampje en slechts &eacute;&eacute;nmaal per jaar komt ze naar buiten voor een religieuze processie. Bij haar puberteit wordt ze door een ander meisje via een wedstrijd vervangen. De ex-godin wordt verbannen uit de Kathmandu Vallei en normaal wil niemand haar huwen omdat zij ongeletterd is. Trouwens wie wil een ex-godin huwen?</p>
	<p>Deze traditie wordt nu enkel nog toegepast in Kathmandu en niet in de andere twee Koninkrijken.</p>
	<p>Nadien bezoeken we het paleis, nu een museum.</p>
	<p>Na de lunch terug naar Don Bosco Thecho.</p>
</div>

<div class="accordionButton"><h2>Zaterdag 15 november</h2></div>
<div id="verslag2013" class="accordionContent">
	<p>Na het ontbijt gaan we naar de heiligste plaats van de Hindoes, Pashupati, tevens de bron van de Ganges rivier. Hier verbrandt men de lijken en er worden ook zieke dodelijke mensen  naar hier gebracht om ze te laten sterven met hun voeten in de heilige rivier. Ze geloven dat wanneer ze op deze wijze sterven ze een betere re&iuml;ncarnatie hebben in hun volgende leven. Er is ook een plaats voorzien waar enkel en alleen de Koninklijke familie gebruik mag van maken. Er is volk om de zieke of dode mensen naast of in de rivier te brengen. Natuurlijk worden deze hiervoor betaald.</p>
	<p>We bezoeken ook nog het Narayanhiti  Paleis waar in 2001 de ganse koninklijke familie werd uitgemoord. Het is nu een museum maar buiten de troonzaal is alles slecht beheerd en niet onderhouden. Gelukkig zijn er voor de geschiedenis vele foto&#8217;s aan de muren.</p>
	<p>Nadien site-seeing door Kathmandu en terug naar Don Bosco. Na de lunch nog een korte ontmoeting met Fr George om de verdere sponsoring en projecten van Kindia te bespreken.</p>
	<p><b>Marnic eerst baard mooi gezet in India, nu nog de haarsnit in Nepal en klaar voor België.</b></p>
	<p>Wij hebben in Kolkota onze vlucht QR 0651 om 23u45.</p>
</div>

<div class="accordionButton"><h2>Zondag 16 november</h2></div>
<div id="verslag2013" class="accordionContent">
	<p>We komen aan op de Internationale luchthaven Doha (de Arabische Emiraten) in al zijn pracht en praal je kan er van de vloeren eten en uit de toiletten drinken, wat een contrasten met India.</p>
	<p>Vermits er een lange tussentijd is voor de vlucht naar België, worden we door Qatar Airways per busje naar een luxe hotel &ldquo;Retaj Al Rayyan&rdquo; gebracht voor een paar uren rust.</p>
	<p>Om 8u15 hebben we onze vlucht QR 0193 naar Brussels Airport.</p>
	<p>Aankomst om 13u15 waar wij samen nog een pint nuttigen en dan richting home.</p>
</div>

<div class="accordionButton"><h2>Onze leukste versprekingen</h2></div>
<div id="verslag2013" class="accordionContent">
<p>Meal - deal<br>
Caca&iuml;ne - coca&iuml;ne<br>
De ondergaande zon die opkomt&hellip;<br>
Sponskaart - ponskaart<br>
Wat ga je doen - good afternoon<br>
Patio - puja<br>
Oliebanden - autobanden<br>
Luchtballon - gewone ballon</p>
<p>Dank aan iedereen en vooral blij dat we onze sponsorkinderen terug gelukkig hebben gemaakt.<br><br>
Annie</p>
</div>

</div>
